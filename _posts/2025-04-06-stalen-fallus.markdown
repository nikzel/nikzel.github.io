---
layout: post
title:  "festival van de stalen fallus, wat dat ook mag betekenen"
date: 2025-04-06 22:41:05 +0200
categories: post japan
comments: true
menu: main
image: stalen_fallus/PXL_20250406_024205722.MP.jpg
preview: ""
---
Japan heeft veel unieke tradities – volgens mij is iedereen daar wel van op de hoogte. Maar dit overtrof mijn verwachtingen toch wel iets.

Rustig was ik aan het genieten van een biertje in Ueno Park, Tokyo, toen ik plots benaderd werd door een Japanse meneer die waarschijnlijk niet helemaal nuchter was. Half Japans/Engels begint hij een gesprek. Over dat Asahi Super Dry zo lekker is, over dat ik uit Nederland kom, en over het ‘Kanamara Matsuri’. Hij was hier erg enthousiast over – en toen ik het geforceerd opzocht op mijn telefoon, ik ook. Dus zette ik het evenement in mijn agenda, en de rest is geschiedenis.

<center>
  <video muted controls preload="auto" width="300">
    <source src="/assets/images/stalen_fallus/PXL_20250406_024316212.mp4" type="video/mp4">
  </video>
</center>

Je ziet het goed – ze dragen een relatief groot penisvormig object door de straten heen. Waarom? De oorsprong is verrassend serieus.

<center>
  <video muted controls preload="auto" width="300">
    <source src="/assets/images/stalen_fallus/PXL_20250406_024506445.mp4" type="video/mp4">
  </video>
</center>

Het begon allemaal in de Edo-periode. Er kwamen steeds meer sekswerkers naar de Kanayama-schrijn om te bidden voor bescherming tegen soa’s. Dit is een schrijn gewijd aan de Shinto-goden Kanayama-hiko en Kanayama-hime. De goden van smeden, metaalbewerking, maar ook van geboortes en seksuele gezondheid. De ‘fallus’ werd daarbij een symbool van vruchtbaarheid, genezing en bescherming.

<center>
  <video muted controls preload="auto" width="600">
    <source src="/assets/images/stalen_fallus/PXL_20250406_063034750.mp4" type="video/mp4">
  </video>
</center>

Het festival is al eeuwenoud, maar de enorme ‘fallus’-beelden verschenen pas in de jaren 70. Mede geoorganiseerd om geld op te halen voor hiv/aids-onderzoek en seksuele gezondheidsprojecten. Het is een feestelijke, komische maar ook spirituele viering van vruchtbaarheid, seksuele gezondheid en culturele openheid.

![](/assets/images/stalen_fallus/PXL_20250406_064123213.MP.jpg)


